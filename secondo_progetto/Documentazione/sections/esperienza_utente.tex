\section{Esperienza utente}\label{sec:user-exp}
Di seguito vengono riportate le considerazioni riguardo la qualità del sito in
termini di \textbf{user experience}.

\subsection{Consistenza dell'interfaccia}\label{sec:user-ui_consistency}
L'interfaccia è consistente e utilizza sempre gli stessi elementi grafici per
denotare elementi comuni a diverse pagine, eccezion fatta per:
\begin{itemize}
\item il blocco di navigazione \textbf{non} presente in tutte le pagine;
\item i link in \texttt{accesso.html} e \texttt{registrazione.html};
\item la breadcrumb (in tali pagine contrassegnata con l'id \texttt{path}) non
sempre è strutturata nello stesso modo, contenendo una o due voci a seconda
dei casi (e.g. in \texttt{about.html} e nella pagina generata dalla ricerca);
\item l'utente per poter inserire un commento (e quindi completare un task
relativo alla pagina dove è descritto un libro) deve accedere ad una nuova
pagina per scrivere il commento, senza che in questa nuova pagina siano
visualizzate le informazioni sul libro.
\end{itemize}

Sebbene presenti i problemi sopra descritti, l'interfaccia è comunque ritenuta
consistente rispetto al contesto in cui è inserita (una libreria) e alle
medie aspettative che un utente avrebbe sapendo di visitare un sito di una
libreria.

\subsection{Area visibile}
Ogni pagina ha un'ampia intestazione che occupa una buona parte di spazio;
tuttavia, non riducendo la pagina a dimensioni eccessivamente ridotte, il
contenuto principale rimane parzialmente visibile (se non questi, almeno i
titoli del contenuto).

Nelle descrizioni dei libri i commenti occupano una posizione di fondo.
Probabilmente i commenti dovrebbero trovare uno spazio nell'area visibile
(\textit{above the fold}) e se non venissero inseriti in questa zona della
pagina, servirebbe almeno un pulsante o un'ancora presente \textit{above the
fold} per poter raggiungere facilmente la sezione della pagina riservata ai
commenti.

\subsection{Informazioni utili}
L'utente non sempre dispone di informazioni accessorie ma utili durante la sua
navigazione: di seguito verranno discusse la loro presenza e, se presenti, le
modalità con cui queste sono state realizzate.

\subsubsection{Informazioni sulla propria posizione}\label{sec:user-posiz}
L'utente se si trova nelle pagine \texttt{accesso.html}, \texttt{logout.html},
\texttt{access\_failure.html} o \texttt{registrazione.html} non dispone di un
blocco di navigazione presente nelle altre pagine.

L'utente non dispone di sufficienti informazioni sulla barra contestuale
(\textit{path} o \textit{breadcrumb}) per capire in che modo ha raggiunto la
pagina in cui si trova. Questa è composta solamente da una voce in quasi tutte
le pagine e, dove non è così, sono visualizzati solamente due livelli di
gerarchia e non il completo percorso dalla home fino alla pagina in questione.

I titoli delle pagine sono brevi e dal particolare al generale; tuttavia
presentano i seguenti vizi di forma:
\begin{enumerate}
\item I titoli hanno l'iniziale minuscola e si ritiene che non sia una scelta
effettuata ma un incidente durante la realizzazione delle pagine;
\item La pagina \texttt{accesso.html} ha come titolo ``acceso";
\item La pagina a cui si accede scegliendo un genere letterario ha come titolo
``risultati". Tale titolo non informa sul contenuto presente nella pagina ed è
una forzatura dal punto di vista semantico; oltre a ciò, è un doppione perchè
vi è un'altra pagina (quella dei risultati di una ricerca) che presenta lo
stesso titolo ma offre funzionalità diverse.
\end{enumerate}

\subsubsection{Pagine di aiuto}
Il sito presenta le pagine ``Chi siamo" e ``Contatti", ma mancano:
\begin{itemize}
\item Una pagina dedicata a (ipotetiche) domande frequenti;
\item Una mappa del sito;
\item Una pagina dove viene illustrata la normativa sulla privacy, dal momento
che il sito raccoglie dati sensibili come indirizzi e-mail.
\end{itemize}

\subsection{Considerazioni di carattere generico}
Sono stati riscontrati i seguenti punti che compromettono gravemente
l'esperienza utente:
\begin{itemize}
\item Link circolare in \texttt{accesso.html} presente in \texttt{\#acces};
\item Difficoltà nell'accedere a funzionalità per utenti autenticati e nel
comprenderle (sezione \ref{sec:user-login});
\item A parte in home (dove è giusto che non sia un link, altrimenti sarebbe
circolare), il logo posto come intestazione principale del sito non è
cliccabile nelle altre pagine del sito, come invece ci si aspetterebbe.
\end{itemize}

Oltre a ciò il font usato per i titoli è ritenuto scarsamente leggibile per
via delle regole CSS applicate, in particolare su Internet Explorer dove la
scelta del font unita a questi accorgimenti porta quasi al non distinguere le
singole lettere.

\subsubsection{Accesso utente}\label{sec:user-login}
L'accesso utente non viene giustificato in nessuna parte del sito, quindi un
utente deve capire da solo a cosa serve effettivamente registrarsi ed accedere
al sito.

Questo è difficile perchè l'utente deve essere loggato per inserire commenti,
tuttavia la possibilità di effettuare login/registrazione gli viene nascosta
quando si trova nelle sezioni (e.g. pagine del libro, pagine dei generi) dove
effettivamente serve effettuare l'accesso per accedere alle funzionalità.

Da questo deriva naturalmente il fatto che una volta compreso il meccanismo di
come funziona una tipica sessione utente, se questi riaccede al sito per
inserire un commento, non trova il pulsante ``ACCEDI" nelle pagine dove è più
utile, ovvero le pagine che contengono la descrizione di libri.

\subsubsection{Ancore nel sito}\label{sec:user-ancore}
I link nel sito non hanno una rappresentazione uniforme e consistente:
\begin{itemize}
\item I link che non sono in home non hanno alcuna regola di stile ad essi
applicata;
\item I link in home non sono distinguibili dal semplice testo.
\end{itemize}

Oltre a ciò, ci si aspetterebbe che il logo del sito presente nell'header fosse
un'ancora alla pagina principale (a parte nella pagina principale stessa), ma è
solamente un intestazione priva di collegamenti ipertestuali.

Inoltre tutti i link non sono accompagnati dall'attributo \textit{title}.

\subsubsection{Interlinea}\label{sec:user-interlinea}
Non viene usata alcun tipo di regola per gestire l'interlinea nei fogli di
stile. Ciò causa sgradevoli effetti visivi come nella pagina principale del
sito nella quale il titolo di un libro compare senza un'adeguata spaziatura
rispetto alla miniatura della copertina del libro.
